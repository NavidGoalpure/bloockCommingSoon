{"data":{"post":{"id":"1396637b-b5be-55a4-8ed1-be3d1b5136dd","html":"<p><img src=\"platformThief.jpg\" alt=\"پلتفرم ها ثروت و قدرت ناعادلانه ای رو به صاحبان اصلی سرمایه ها اعطا می‌کنن\"></p>\n<h2>تاریخ «بلاکچین» به زبان آدمیزاد!</h2>\n<p>سالها پیش در قاره «بول‌بول‌زی» مردمان قبیله «بولی بولی» زندگی می‌کردن. مردم قبیله «بولی بولی» که به صورت گروهی زندگی میکردن، تمام جزیره «بول بول» رو زیر پا می‌زاشتن تا از میوه‌های متنوع و گیاهان متنوع اون تغذیه کنن و گهگداری هم با شکاری که می‌کردن،‌نیازشون به گوشت رو برطرف می‌کردن. تا اینکه یک روز اون‌ها «کشاورزی» رو کشف کردن و متوجه شدن می‌تونن با سکونت در یک محل و پرورش دانه‌ها – مثل گندم و ذرت- غذای جمعیت بزرگتری رو تأمین کنن.مردم «بولی‌بولی» که رؤیای داشتن قبلیه بزرگتری رو داشتن،‌ یک جلسه عمومی تشکیل دادن که توش همه اعضای قبیله حق رأی داشتن. تو اون جلسه تصمیم گرفتن سبک زندگی قبلی‌شون رو رها کنن،‌ خونه بسازن و با کشاورزی زندگیشون رو بگذرونن.\nهمه چیز خوب داشت پیش می‌رفت تا اینکه بعد از گذشت چند سال کشاورزی روی ناخوشش رو نشون داد. بعد از چند سال که کشاورزی رونق داشت ناگهان یک سال به خاطر حمله ملخ‌ها همه محصولات از بین رفت. اون سال مردم «بولی بولی» سختی زیادی کشیدن و تلفات زیادی دادن. یک جلسه عمومی گذاشتن و تصمیم گرفتن از این به بعد بخشی از محصول‌شون رو ذخیره کنن تا اگه دوباره قحطی شد،‌ بتونن از ذخیره غذایی‌شون استفاده کنن. اون‌ها می‌دونستن که ساختن انبار و ذخیره مواد غذایی میتونه اون‌ها رو در خطر غارت همسایگان قرار بده؛ پس تصمیم گرفتن دور شهرشون دیوار بکشن. برای حفاظت از دیوار هم یک سیستم لشکری طراحی کردن که سربازهاش از بین جوانان خودشون انتخاب می‌شد و توسط «ریش سفید» رهبری می‌شد. هزینه این سیستم جدید می‌تونست با بخشی از محصولات که به عنوان مالیات پرداخت می‌شد تأمین بشه. اینجوری می‌تونستن امنیت غذایی و جانیشون رو تضمین کنن. قرار هم شد هروقت ریش سفید مرد، دوباره جلسه عمومی تشکیل بدن و ریش سفید بعدی رو انتخاب کنن.\nیک روز «ریش سفید» دستور داد از این به بعد همه محصولات کشاورزی باید به انبار مرکزی شهر منتقل بشه، آشپزها با اون محصولات غذا می‌پزن و اون رو روزانه به مردم میرسونن. اینطوری نیازی نبود هیچ‌کس هیچ انباری توی خونش داشته باشه و «ریش سفید» هم مطمئن می‌شد که همه مردم غذای سالم و با کیفیت برای خوردن دارن و کسی شب رو گرسنه سر بر بالین نمی‌زارن. اکثر مردم بولی بولی از این پیشنهاد استقبال کردن،‌ تعداد کمی که «احساس استقلال» براشون مهمتر بود شکایت کردن،‌ اما ریش سفید تصیمش رو گرفته بود و اکثر مردم هم باهاش موافق بودن. چون این قانون زحمت آشپزی و نگرانی از نداشتن نون شب و … رو از دوششون برمی‌داشت.\nکشاورزی جواب داده بود و شهر روز به روز پیشرفت می‌کرد و جمعیتش بیشتر می‌شد. به همین دلیل نیاز بود انبار شهر هم مدام بزرگ‌تر و کارآمد تر بشه. اما فقط انبار کافی نبود. هرچی شهر بزرگ‌تر می‌شد فاصله خونه ها از انبار بیشتر می‌شد و درنیتجه رسوندن غذا و سایر منابع – حالا دیگه نگه داشتن دارو،‌ اسلحه، اسباب‌بازی و خیلی چیزهای دیگه ممنوع شده بود و همه این‌ها بای از انبار تأمین می‌شد- با تأخیر روبرو می‌شد. برای حل این مشکل ریش سفید از پول مالیات پژوهشکده ای تاسیس کرد که کارش تحقیق بر روی جاده‌ها و وسایل حمل و نقل هرچه سریع‌تر بود.\nبه مرور مساحت انبار از هر کشوری که شما می‌شناسین بزرگ‌تر شد و توسط خبره ترین متخصصان انبارداری برای نظارت در اون مشغول به کار شدن. بهترین ارتش با پیشترفته ترین تجهیزات از اون محافظت می‌کردن و سریع‌ترین سیستم حمل و نقلی که تصورش رو هم نمی‌تونین بکنین در عرض چند دقیقه می‌تونستن هر محصولی رو به هر کجای این قاره پهناور برسونن.\nمردم «بولی بولی» که حالا خودشون رو «لابی لابی» صدا می‌زدن – راستش بولی‌بولی به نظرشون کمی دهاتی میومد- از این سیستم مرکز محور که که بهش «سموم» می‌گفتن – مخفف سیستم مفید و مرکزی - بسیار راضی بودن. سموم مدیریت غذا و دارو و تفریح و امنیت و جنبه‌های دیگه زندگیشون رو برعهده گرفته بود و اونها رو از این مسئولیت ها رها کرده بود.\nراز موفقیت «سموم» سیستم حمل و نقل فوق پیشرفته و راه‌های فوق تکنولوژیکش بود که با سرعت خیلی خیلی زیاد می‌تونست مردم و محصولات رو جابجا کنه. این راه‌ها اینقدر خوب ساخته شده بودن که اگه مثلاً «باب» - یکی از اهالی لابی لابی - می‌خواست به خونه آلیس – یکی دیگه از اهالی لابی لابی - بره هیچ‌وقت مستقیم نمی‌رفت،‌ چون خیلی دیرتر می‌رسید؛ به جاش از سیستم حمل و نقل سریع که همه خونه ها رو به انبار متصل کرده بود استفاده می‌کرد تا خودشو اول به انبار و از اونجا به خونه آلیس برسونه.\nمردم «لابی‌لابی» تونسته بودن یک اینترنت بسیار سریع رو توسعه بدن. این اینترنت که سرورهاش توی انبار مرکزی نگه داری می‌شد، مرکز ثقل بسیاری از خدمات در شهر بود. مثلاً سیستم «جی پی اس» اس به داوطلبان کمک می‌کرد همدیگه رو به راحتی پیدا کنن؛ یک سیستم حسابداری آنلاین در اختیار شهروندان گذاشته بود که می‌تونستن دخل و خرج هاشون رو توش مدیریت کنن؛ دوستی هاشون رو تو فضای مجازی ادامه بدن و حتی مدرسه‌ها آنلاینی داشت که بچه‌های شهروندانی که دوس نداشتن بچه‌شون رو مدرسه بفرستن رو با بهترین کیفیت تو خونه انجام می‌داد. برای هیچکدوم از این خدمات و صدها خدمات بی‌نظیر دیگه هیچ پولی به صورت مستقیم از شهروندان گرفته نمی‌شد.\nاگه می‌خواید بدونید پس هزینه این خدمات از کجا تأمین می‌شد جوابش بسیار ساده است. از مالیاتی که شهروندان می‌دادن و درآمد ناشی از کسب و کارهای بسیار زیادی که «سموم» با همین مالیات ها به راه انداخته بود.</p>\n<h2>تولید انبوه:</h2>\n<p>اما این همه ماجرا نبود. هرچقدر «سموم» قوی‌تر می‌شد، عده‌ای از شهروندان لابی‌لابی ناراضی تر می‌شدن. این‌ها همون هایی بودن که ترجیح می‌دادن «اختیار» و «مسئولیت» زندگیشون رو به ریش سفید نسپرن. این گروه که اسم خودشون رو «کریپتو پانک» گذاشته بودن یک روز یک بیانیه شدیدالحن دادن و توش معایب سموم رو اینطور برشمردن:</p>\n<blockquote>\n<p>تو این سیستم مردم هیچ قدرتی ندارن و قدرتشون رو کاملاً به «مرکز» سپردن.\nچی می‌شه اگه ریش سفید تصمیم بگیره «جلسه عمومی» رو کنسل کنه و از این به بعد همه تصمیمات مهم «مثل انتخاب جانشین» رو خودش به تنهایی بگیره؟\nفکر می‌کنید مردم می‌تونن با نپرداختن مالیات ریش سفید رو مجبور کنن به خواسته هاشون تن در بده. ساده‌ترین پاسخ اینه که ریش سفید سیستم نظامی قوی‌ای داره که باعث می‌شه بتونه با ایجاد رعب و وحشت و مجازات مخالفان، رأی خودش رو به کرسی بنشونه. اما یک پاسخ جدیدتر اینه که اگه «بول‌بول‌زی» خیلی پیشرفته بشه، اون‌وقت احتمالاً اکثریت کارهای کشاورزی و … رو ربات‌ها میتونن انجام بدن. در همچون زمانی «ریش سفید» نه تنها از اعتصابات مردم آشفته نمی‌شه بلکه خوشحال هم می‌شه. چون بهش فرصتی میده که با مطرح کردن موضوع «مقطع بحرانی کنونی» همه مخالفان مکانیزاسیون رو ساکت کنه و همه شغل‌ها رو به ربات‌ها بسپاره.\nاگه ریش سفیدمالیات ها رو خیلی زیاد کنه و مردم رو تو فقر نگه داره - درحالیکه خودش و اطرافیانش تو ناز و نعمت زندگی می‌کنن- چه کاری از مردم برای تغییر وضع موجود برمیاد؟\nبهترین سناریوی این سیستم «دیکتاتور خیرخواهه» که قدرت تصمیم گیری بر علیه مردم رو داره، اما به دلایل اخلاقی این کار رو نمیکنه. اما سناریوی «دیکتاتور خیرخواه» هم بدون اشکال نیست. مثلا چی می‌شه اگه ریش سفید بعدی اینقدر اخلاقی نباشه؟\nچی میشه اگه دشمن با یک بمب خیلی قوی انبار مرکزی رو منهدم کنه؟ یا یک هکر حرفه‌ای بتونه سیستم مرکزی رو هک کنه و یک آتیش سوزی بزرگ توی انبار راه بندازه. فرض کنید این هکر بتونه سیستم‌های مهار آتیش رو از کار بندازه و درها رو هم قفل کنه. یادمون نره با تکنولوژیک تر شدن انبار، قدرت هکر ها برای آسیب زدن بهش بیشتر و بیشتر شده.</p>\n</blockquote>\n<p>تلاش‌های مارکس و پیروانش منافع بسیاری برای کارگران داشت. اتحادیه های کارگری،‌ قوانین استخدام و اخراج، محدودیت ساعت کار، تعطیلات آخر هفته و خیلی از قوانینی که امروزه از کارگران حمایت میکنن، نتیجه تلاش و مبارزه اون دوران کارگران جهان هستن.</p>\n<h2>عصر پلتفرم</h2>\n<p>توسعه اینترنت در دهه نود همه چیز رو تغییر داد و برای اولین بار فرصت رشد اقتصاد نفر به نفر «p2p» رو به وجود آورد؛ اقتصادی که در اون انبوهی از معاملات به صورت فرد به فرد انجام میشه. درچنین تجارتی به جای اینکه یک عرضه کننده،‌ محصولات انبوه خود رو به انبوه مشتریان برسونه، «انبوه عرضه کنندگان» محصولات خودشون رو به «انبوه متقاضیان» میرسونن. البته هنوز این «عرضه کنندگان» و «صاحبان تقاضا» هنوز برای اینکه همدیگه رو پیدا کنن به یک نقطه اتصال احتیاج داشتن. سرویسی که لیستی از هردو طرف تهیه کنه و بتونه اون‌ها رو به هم متصل کنه.\nوب سرویس هایی مثل eBay و Craigslist پیشگامان این نوع از تجارت در جهان بودن. در ایران «دیوار» و «شیپور» نام‌آشناترین برند ها در این زمینه هستن. در طی دهه گذشته «تکنولوژی های پیشرفته موبایلی» و « سرویس های مکان محور» دست به دست هم دادن تا مفهوم «اقتصاد اشتراکی» یا (sharing economy) به وجود بیاد و سهم بزرگی از اقتصاد و تجارت ما رو به خودش اختصاص بده.\nحالا اگه خیلی شوخ‌طبع باشیم می‌تونیم بگیم رؤیای کارل مارکس برآورده شد. حالا دیگه کارگران، خودشون صاحبان ابزار بودن. مثلاً کسی که تو «اسنپ» کار میکنه خودش ماشینش رو خریده و کارگر کمپانی به حساب نمیاد. AirBnb هیچ سرمایه ای برای خرید یا اجاره اتاق‌ها نمی‌پردازه و صاحبان اون ها همون کسایی هستن که اتاق‌ها رو اجاره میدن.\nاما همونطور که می‌بینید، نه تنها اوضاع برای کارگران بهتر نشده بلکه بدتر هم شده! در پارادایم قبلی لااقل سرمایه گذاران سرمایه شخصیشون رو وارد میدون میکردن و روش ریسک میکردن تا از منافعش بهره ببرن. از طرف دیگه به خاطر نتایج مبارزات کارگری و به وجود اومدن اتحادیه ها و قوانین حمایت از کارگران، سرمایه گذاران نمی‌تونستن هرجور که میخوان با کارگرها رفتار کنن و هر قانونی که میخوان برای ارتباط با اون ها وضع کنن؛ مجبور بودن اون ها رو بیمه کنن، ساعت کار قانونیشون رو رعایت کنن، براشون حقوق مشخصی معین کنن که فارغ از اوضاع بازار به اون ها پرداخت بشه و نسبت به اخراجشون پاسخگو باشن. اما کارگرانی که برای پلتفرم‌ها کار میکنن مجبورن سرمایه خودشون رو بذارن و هیچکدوم از قوانین حمایتی بالا رو هم ندارن.\n<img src=\"plattform.jpg\" alt=\"پلتفرم\" title=\"در این عصر، منافع اصلی رو پلتفرم‌ها می‌برن و مشارکت کننده ها تنها سهم و قدرت ناعادلانه ای رو دریافت می‌کنن\"></p>\n<p>بذارید با یک مثال از «کافه بازار» مشکل رو دقیق‌تر توضیح بدم.\nهرکسی که گوشی اندرویدی داره – و احتمالاً هرکسی که نداره- اسم کافه بازار رو شنیده. کافه بازار پلتفرمیه که برنامه نویس های موبایل اندرویدی، اَپ هاشون رو توش ثبت میکنن و متقاضیان این اپ ها میتونن اون اپ ها رو تهیه کنن.</p>\n<p>این برنامه نویس‌ها هیچ بیمه ای ندارن،‌ عموما بیشتر از هفته‌ای ۴۰ ساعت کار می‌کنن و کافه بازار هروقت صلاح بدونه بر اساس قوانین داخلی خودش و تشخیص نیروهای خودش میتونه به صورت یکطرفه باهاشون قطع همکاری کنه و اپ هاشون رو از پلتفرمش بیرون بندازه. اگه بعد از تمام این تلاش‌ها اپلیکیشن اون‌ها ضرر بده و سودی نکنه کافه بازار هزینه ای بابت این تلاش هدر رفته نمی‌پردازه ولی اگه تلاششون به ثمر بشینه تنها ۶۰ درصد فروششون به حسابشون واریز می‌شه!\n۱۰ درصد پول پرداختی خریداران برای مالیات کسر میشه،‌۳۰ درصدش رو کافه بازار برمی‌داره و ۶۰ درصد باقیمونده به گروهی که اپ رو تولید کردن میرسه که بین خودشون تقسیم کنن.</p>\n<blockquote>\n<p>مثلاً اگه یک تیم ۲ نفره یک سال وقت بذاره و یک اپلیکیشن عالی تولید کنه و این اپش بتونه تو کافه بازار ۱۰۰ میلیون تومان فروش کنه سهم کافه بازار دقیقاً به اندازه سهم هرکدوم از اعضای تیمیه که یک سال روی پروژشون کار کردن و از اونجایی که اپی که بتونه همچین فروش فوق‌العاده‌ای داشته باشه احتمالاً باید تیم بزرگتری داشته باشه، میتونیم بگیم سودی که کافه بازار از تولید اپ ها برمی‌داره بیشتر از سودیه که اعضای اون تیم برمیدارن.</p>\n</blockquote>\n<p>پس می‌بینیم به وجود اومدن پلتفرم ها بیشتر از اینکه به نفع عموم مردم باشه به نفع «گروه جدید کارآفرینان» بود که میتونستن با استفاده از «سرمایه های مردم» کارآفرینان سنتی و سرمایه داران قدیمی رو به چالش بکشن.</p>\n<p>مثلاً AirBnb از ظرفیت اتاق‌های خالی مردم استفاده کرد تا هتلدارهای سنتی رو به چالش بکشه. Uber و Lyft – و مدل های وطنیشون- از ماشین‌های مردم برای به چالش کشیدن تاکسیرانی سنتی استفاده کردن. GooglePlay و «کافه بازار» بر تلاش و تخصص برنامه نویس‌ها سوارن و کمپانی هایی دیگه مثل Etsy و ‌Binance و پلتفرم های نامدار وطنی مثل «دیوار» و «شیپور» و «بامیلو» و همه و همه به همین شکل از سرمایه های جامعه برای سودآوری شخصی استفاده می‌کنن.\nجالبه بدونین پتانسیل این اقتصاد ۲ تریلیون دلار برآورد میشه،‌ در حالی که در حال حاضر فقط ۲۵۰ میلیارد دلارش فعال شده!</p>\n<p>با توجه به مطالب بالا امیدوارم با من موافق باشین که دنیای امروز نیازمند ساختارهای نیرومندیه که دنیای عادلانه تری رو برامون به ارمغان بیارن. در چنین دنیایی، سود هرکس از محصولی که تولید شده به اندازه ارزشی است که به وجود آورده و افراد یا شرکت ها نمیتونن با متمرکز کردن ارزشی که عموم مردم در به وجود‌ آوردنش سهیم هستن – و در اختیار گرفتنش- سودهای نامتعارف ببرن.\nاگر «امیدواری» بالا رو با من شریک هستین،‌ مقاله «تمرکززدایی دربرابر تمرکزگرایی» را دنبال کنین. در اون مقاله توضیح میدم که تکنولوژی بلاکچین چیه و چطور می‌تونه در ساختن چنین دنیای عادلانه ای نقش حیاتی داشته باشه.</p>","fields":{"slug":"/1397-09-14- تاریخ بلاکچین به زبان آدمیزاد/","prefix":null},"frontmatter":{"title":"تاریخ «بلاکچین» به زبان آدمیزاد!","author":"نوید گل پور","category":"تمرکززدایی","cover":null}},"authornote":{"id":"9a8eef3a-10fc-5fec-8da7-6f7776820e12","html":"<p>نوید گل پور هستم و درباره تکنولوژی های رنگارنگ جدید و تاثیرات سیاه و سفیدشون تو زندگی  آدم های خاکستری مطلب‌ مینویسم.</p>"},"site":{"siteMetadata":{"facebook":{"appId":""}}}},"pageContext":{"slug":"/1397-09-14- تاریخ بلاکچین به زبان آدمیزاد/","next":{"id":"0fd30541-9704-5c14-900a-1ea85b8c0dca","fields":{"slug":"/draft-post/","prefix":null,"source":"posts"},"frontmatter":{"title":"This is a draft post","category":"sayings"}},"source":"posts"}}